8-QAM Modülasyonu ve AWGN Kanalında Performans Analizi

Bu projede, sayısal haberleşme sistemlerinin temel yapı taşlarından biri olan 8-QAM (Quadrature Amplitude Modulation) modülasyonu ve sinyalin AWGN (Additive White Gaussian Noise) kanalındaki davranışı incelenmiştir. Çalışma kapsamında rastgele bit dizileri üretilerek 8-QAM modülasyonu ile işlenmiş, modüle edilen sinyal AWGN kanalında farklı SNR (Signal-to-Noise Ratio) değerlerinde iletilmiş ve alınan sinyallerin yıldız diyagramları analiz edilmiştir. Ayrıca, demodülasyon işlemi sonrası bit-hata oranları (BER) hesaplanarak sistem performansı değerlendirilmiştir. Bu çalışma, haberleşme sistemlerinde modülasyon ve kanal etkilerinin matematiksel ve görsel analizine katkı sağlamayı amaçlamaktadır.

Kodlar MATLAB ortamında yazılmış olup, tüm simülasyonlar ve grafiksel analizler projeye dahil edilmiştir. Proje, sayısal haberleşme alanında eğitim gören öğrenciler ve bu alana ilgi duyan araştırmacılar için faydalı bir kaynak sunmaktadır.
